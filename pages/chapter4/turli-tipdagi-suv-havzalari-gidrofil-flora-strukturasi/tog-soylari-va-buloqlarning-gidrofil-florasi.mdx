---
title: Тоғ сойлари ва булоқларнинг гидрофил флораси
---

Самарқанд вилояти ҳудудидаги Ургут ва Нуробод туманларидаги баъзи
тоғ сойлари ва булоқлар гидрофил флорасини тадқиқ этиш натижасида
аниқландики, бу ҳудуддаги сув ўсимликлар текислик минтақаси сув
ҳавзалари гидрофил флорасидан сезиларли даражада фарқ қилади. Фақат тоғ
сойлари ва булоқлар учун характерли турлар мавжуд. Бу ушбу сув ҳавзалари
сувининг ҳосил бўлиши, физик-кимёвий таркиби ва тупроқ-иқлим
шароитлари билан боғлиқ ҳисобланади. Ҳам тоғ ҳам текислик минтақаси
учун характерли турларда фарқ шундай иборатки, тоғдаги турларда
вегетация жараёни бироз қисқарганлиги ҳамда органларининг морфологик
ўзгаришлари шулар жумласидан.

Тоғ сув ҳавзаларида флорасининг шаклланиши текислик сув ҳавзалари
флораси шаклланишидан анча фарқ қилади. Тоғ сойларидаги флоранинг
шаклланиши бошқа сув ҳавзалари флораси орқали содир бўлмайди. Чунки
уларда ўзаро боғлиқлик деярли мавжуд эмас. Тоғ сойлари ва булоқлар
гидрофил флоралари ўзаро яқинлиги бу уларнинг сув ва тупроқ
шароитларининг ўзаро яқинлиги билан изоҳланади (4.6-жадвал).

**4.6-Жадвал Тоғ сойлари ва булоқлар гидрофил флораси таркиби**

| № | **Ўсимликлар турлари** | **Ҳаётий шакли (Серебряков, 1962)** | **Сони (Друде бўйича)** | **Яруси** |
|:--:|:-----------------------:|:-------------------------------------:|:------------------------:|:-----------:|
||| **Гидрофитлар** |||
| 1 | *Ricciocarpus natans*  (L) Corda.  | Кўп йиллик | - | - |
| 2 | *Pellia epiphylla* (L.) Lindb.  | Кўп йиллик | - | - |
| 3 | *Fissidens grandifrons* (Brid.) Limpr.  | Кўп йиллик | - | - |
| 4 | *Cratoneuron filicinum* (Hedw.) Spruce.  | Кўп йиллик | - | - |
| 5 | *Palustriella commutatа* (Hedw.) Ochyra.  | Кўп йиллик | - | - |
| 6 | *Philonotis seriata* Mitt.  | Кўп йиллик | - | - |
||| **Гелофитлар** |||
| 7 | *Ranunculus sceleratus* L.  | Кўп йиллик | Sp | II |
| 8 | *Sium sisarum* L.  | Кўп йиллик | Sp | V |
| 9 | *Heracleum lehmannianum* Bunge.  | Кўп йиллик | Sol | I |
| 10 | *Plantago major* L.  | Кўп йиллик | Cop<sup>1</sup> | VI |
| 11 | *Veronica anagallis – aquatica*  L.  | Кўп йиллик | Sp | III |
| 12 | *V. anagalloidi* Guss.  | Кўп йиллик | Sp | V |
| 13 | *Mentha longifoilia* (L.) L.  | Кўп йиллик | Sp | IV |
||| **Гигрофитлар** |||
| 14 | *Equisetum arvense* L.  | Кўп йиллик | Cop<sup>1</sup> | IV |
| 15 | *Orchis umbrosa* Kar. et Kir.  | Кўп йиллик | Sol | V |
| 16 | *Cynodon dactylon* Pers.  | Кўп йиллик | Cop<sup>1</sup> | V |
| 17 | *Salix wilhelmsiana* M. Bieb.  | Кўп йиллик | Sol | I |
| 18 | *Epilobium hirsutum* L.  | Кўп йиллик | Cop<sup>1</sup> | III |
| 19 | *Datisca cannabina* L.  | Кўп йиллик | Sp | II |
| 20 | *Urtica dioica* L.  | Кўп йиллик | Sol | II |
| 21 | *Plantago lanceolata* L.  | Кўп йиллик | Sp | V |

Х. Жалов [160, 42 б] маълумотларига ҳамда ўз кузатишларимиз
натижасига кўра Ургут туманидаги Омонқўтонсой, Севарссой,
Еттиуйлисойларда, Қоратепадаги булоқларда, Тахтақорача довонидан ҳамда
Қўшработ туманидаги Пангатсойдан қуйидаги гидрофит йўсинлар учрайди:
*Ricciocarpus natans* (L) Corda., *Pellia epiphylla* (L.) Lindb., *Fissidens
grandifrons* (Brid.) Limpr., *Cratoneuron filicinum* (Hedw.) Spruce., *Palustriella
commutatа* (Hedw.) Ochyra., *Philonotis seriata* Mitt.

Гигрофитлардан: *Equisetum arvense* L., *Orchis umbrosa* Kar. et Kir..
*Cynodon dactylon* Pers., *Salix wilhelmsiana* M.Bieb., *Epilobium hirsutum* L.,
*Datisca cannabina* L., *Urtica dioica* L., *Plantago lanceolata* L. ҳамда
гелофитлардан *Ranunculus sceleratus* L., *Sium sisarum* L., *Heracleum
lehmannianum* Bunge., *Plantago major* L., *Veronica anagallis – aquatica* L., *V.
anagalloidis* Guss., *Mentha longifoilia* (L.) L. аниқланди.

Фақат тоғ сойлари ва булоқлари учун характерли турларга
қуйидагиларни мисол келтириш мумкин: *Heracleum lehmannianum* Bunge,
*Orchis umbrosa* Kar. et Kir., *Datisca cannabina* L. Бу турлар тоғларнинг тупроқ
иқлим шароитларида ўсишга мослашган турлар ҳисобланади. Улар асосан
чучук сувли ва органик моддага бой сернам тупроқларда ўсади. Тоғ сойлари
ва булоқларда тарқалган турлар жами гидрофил флоранинг 29,16% ни
ташкил этди.