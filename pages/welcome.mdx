---
title: 'Кириш'
---

**Мавзунинг долзарблиги ва зарурати.** Дунёда табиий ресурсларга
бўлган талабни кундан-кунга ортиши биохилма-хилликни, жумладан
ўсимлик дунёсини камайишига ва йўқолиб боришига асосий омил бўлиб
хизмат қилмоқда. Бу ўринда сув ҳавзалари гидробионтлари ва унинг
таркибидаги юксак ўсимликларнинг ҳолати ҳамда турлар таркиби асосий
кўрсаткичлардан ҳисобланади. Бу эса гидрофил флора таркибидаги
ўсимликларга бўлган антропоген юк даражасини аниқлаш ва унга қарши
чора-тадбирлар ишлаб чиқиш зарурлигини белгилайди. Шунга кўра, сув
ҳавзалари табиий флорасидаги ўзгаришларни асослаш ва замонавий
ҳолатини баҳолаш муҳим илмий-амалий аҳамиятга эга. 

Жаҳонда алоҳида ҳудудлардаги сув ҳавзалари табиий флораси
таркибини алоҳида тавсифлаш, флорани шаклланишига таъсир этувчи
омилларни ролини баҳолаш, уларда бораётган жараёнларни мониторинг
қилишга оид тадқиқотларига алоҳида эътибор қаратилмоқда. Айниқса, аҳоли
зич ҳудудларда жойлашган сув ҳавзалари гидрофил флораси таркибини
камайиб бориши ва кескин ўзгариб кетиши юз бераётган минтақаларда
аниқлаш ундаги табиий ва антропоген омиллар билан биргаликдаги ўзгариш
жараёнларини тўғри изоҳлаш имкониятини беради. Бу ўринда Зарафшон
дарёси ўрта ҳавзасида жойлашган Самарқанд вилояти мураккаб табиий ва
сунъий сув тармоқларига эга бўлиб, гидрофил флорасининг хилма-хиллиги
билан алоҳида ажралиб туради. Кейинги йилларда бу ҳудудда антропоген
таъсирнинг кескин ортиши Самарқанд вилояти сув ҳавзалари гидрофил
флорасини замонавий рўйхатини тузиш ва турли типдаги сув ҳавзаларида
флоранинг шаклланиши хусусиятларини таҳлил этиш орқали ареали
қисқариб бораётган турларни муҳофаза қилишни йўлга қўйишни белгилаб
бермоқда. Шунга кўра, Самарқанд вилояти турли типдаги сув ҳавзаларини
юксак сув ўсимликлар флорасини инвентаризация қилиш, ундаги ноёб,
фойдали турларни тарқалиш ареалини аниқлаш ва сақлаб қолиш чоратадбирларини ишлаб чиқиш муҳим илмий-амалий аҳамият касб этади

Республикамизда сув ҳавзаларини экологик ҳолатини мониторинг
қилишда ундаги гидробионтлар биохилма – хиллигини доимий равишда
мониторинг қилиб бориш, айниқса сув ҳавзалари гидрофил ўсимликлар
флорасини тадқиқ этиш, ундаги фойдали турлардан халқ хўжалигининг
етакчи тармоқларида фойдаланишга алоҳида эътибор қаратилди. Бу борада,
жумладан, сув ҳавзаларида ўсадиган фойдали ва доривор ўсимликларнинг
чорвачилик, паррандачилик ва фармацевтикада фойдаланиладиган турларни
биологик хусусиятларини ўрганиш, кўпайтириш ва саноат учун хом-ашё
етказиб бериш борасида муҳим натижаларга эришилмоқда. Ўзбекистон
Республикасини янада ривожлантириш бўйича Ҳаракатлар стратегиясида<sup><mark>1</mark></sup>
“...
атроф-муҳит ҳолатига зарар етказадиган муаммоларни олдини олиш”
вазифаси белгилаб берилган. Мазкур вазифани амалга оширишда, жумладан
Самарқанд вилояти сув ҳавзалари юксак сув ўсимликларининг замонавий
таксономик таркибини аниқлаш, конспектини тузиш, турли типдаги сув
ҳавзаларидаги гидрофил флоранинг шаклланиш хусусиятларини ўрганиш,
гидрофил флора таркибидаги ноёб турларни кўпайтириш технологиялари ва
муҳофаза қилиш усулларини ишлаб чиқиш муҳим илмий-амалий аҳамият
касб этади.

Ўзбекистон Республикасининг 2016 йил 21 сентябрдаги 409-сон
«Ўсимлик дунёсини муҳофаза қилиш ва ундан фойдаланиш тўғрисида» ги
Қонуни, Вазирлар Маҳкамасининг 2013 йил 27 майдаги 142-сон «2013-2017
йилларда Ўзбекистон Республикасида атроф-муҳит муҳофазаси бўйича
ҳаракатлар дастури тўғрисида» ги қарори, Ўзбекистон Республикаси
Президентининг 2017 йил 7 февралдаги ПФ-4947-сонли «Ўзбекистон
Республикасини янада ривожлантириш бўйича Ҳаракатлар стратегияси
тўғрисида» Фармони ва мазкур фаолиятга тегишли бошқа меъёрий-ҳуқуқий
ҳужжатларда белгиланган вазифаларни амалга оширишда ушбу диссертация
тадқиқоти муайян даражада хизмат қилади.

**Тадқиқотнинг республика фан ва технологиялари
ривожланишининг асосий устувор йўналишларига боғлиқлиги.** Мазкур
тадқиқот республика фан ва технологиялар ривожланишининг V. “Қишлоқ
хўжалиги, биотехнология, экология ва атроф-муҳит муҳофазаси” устувор
йўналишига мувофиқ бажарилган.

**Муаммонинг ўрганилганлик даражаси.** Сув ҳавзаларида тарқалган
юксак ўсимликлар флорасини тадқиқ қилиш, гидрофил флорани таксономик,
географик ва биоморфологик хусусиятлари ўрганиш А.В. Щербаков [34, 56-
59 б], А.А. Бобров [49, 1347-1378 б], фойдали сув ўсимликларини биологик
хусусиятларини ўрганиш ва кўпайтириш А.Л. Васина ва бошқалар [56, 343-
б], И.А. Евсеенко [70, 136-137 б], О.А. Капитонова ва бошқалар [84, 2139-
2149 б], K.A. Kirichenko [99, 133-136 б], Л.И Лисицына ва бошқалар [107,
216- б],Т.П. Петушкова ва бошқалар [115, 167-173 б], А.А. Таран [128, 183-
184б], сув ўсимликларини муҳофазаси масалалари Г.М. Файвуш [132, 58-60 б
],В.Д. Шелест ва бошқалар [139, 246-249 б], Kuhar Urška et al. [154, 161-164 į],
P.A. Chambers [155, 9-26 б], Н.В. Васильева [158, 19 б], томонидан олиб
борилган тадқиқотларда ўз аксини топган.

Мамлакатимизда мазкур йўналишларга оид тадқиқот ишлари Д.А.
Абдуллаев [42,51-54 б], М. Абдиев [44, 39-42 б], З.А. Баходирова [46, 33-35
б], К.З. Закиров [73, 445-б],С.Е. Келдибеков [92, 114-б], Х.К. Матжонова
[110, 47-51 б], Т. Таубаев [129, 132-б], Т.Н. Холмурадова [136, 76-78 б], Р.Ш.
Шоякубов ва бошқалар [141, 92-94 б], Ҳ.Қ. Эсанов ва бошқалар [146, 83-86 б]
нинг ишларида акс эттирилган.

Юқорида айтиб ўтилган олимларнинг илмий ишлари Самарқанд вилояти
гидрофил флорасининг таксономик, биоэкологик ва географик
структурасини ҳамда ҳудуд сув ҳавзаларидаги гидрофил флоранинг
шаклланиши хусусиятларини намоён этмайди.

Самарқанд вилояти сув ҳавзалари юксак сув ўсимликлари гидрофил
флорасининг таркибини флористик, таксономик, биоэкологик ва географик
таҳлил этиш, сув ҳавзаларидаги гидрофил флоранинг шаклланиш хусусиятларини очиш, ноёб, ареали қисқариб бораётган турларнинг ГАТ
хариталарини тузиш ҳамда муҳофаза чора-тадбирлари ишлаб чиқиш муҳим
илмий ва амалий аҳамият касб этади.

**Тадқиқотнинг диссертация бажарилган олий таълим муассасаси
илмий-тадқиқот ишлари режалари билан боғлиқлиги.** Диссертация
тадқиқоти Самарқанд давлат университети илмий тадқиқот ишлар
режасининг Ф-5-10 “Ўзбекистон тўқайзорлари ўсимликларининг хилмахиллиги ва келиб чиқишини ўрганиш” (2012-2016) фундаментал лойиҳа
доирасида бажарилган.

**Тадқиқотнинг мақсади.** Самарқанд вилояти сув ҳавзалари юксак сув
ўсимликлари флораси, унинг таксономик, биоэкологик ва географик таҳлили
ҳамда аҳамиятини асослашдан иборат.

**Тадқиқотнинг вазифаси:**
- Самарқанд вилояти сув ҳавзалари гидрофил флорасининг турлар
таркибини аниқлаш;
- Гидрофил флоранинг таксономик, биоэкологик ҳамда географик
таҳлилини амалга ошириш;
- Гидрофил флоранинг турли типдаги сув ҳавзалари бўйлаб тарқалиши
хусусиятларини ўрганиш;
- Самарқанд вилояти сув ҳавзаларида учрайдиган доривор ўсимлик оддий
игир (*Acorus calamus L.*)ни интенсив усулда вегетатив кўпайтириш
технологиясини ишлаб чиқиш;
- Гидрофил флора таркибидаги сони ва ареали қисқариб бораётган
фойдали турларни ГАТ хариталарини тузиш ва муҳофаза чора-тадбирларини
ишлаб чиқиш.

**Тадқиқотнинг объекти.** Самарқанд вилояти сув ҳавзалари юксак сув
ўсимликларини флораси ҳисобланади.

**Тадқиқотнинг предмети.** Самарқанд вилояти сув ҳавзаларида
тарқалган юксак сув ўсимликлари гидрофил флорасининг таксономияси,
биоэкологияси, география ҳамда унинг амалий аҳамияти ҳисобланади.

**Тадқиқотнинг усуллари.** Диссертацияда таксономик, фитогеографик,
биоморфологик, флористиканинг маршрутли, ярим стационар ва ГАТ
хариталарни тузишнинг методлари қўлланилган.

**Ишнинг илмий янгилиги** қуйидагилардан иборат:

- Самарқанд вилояти сув ҳавзаларида тарқалган юксак сув
ўсимликларининг 4 бўлим, 6 аждод, 32 оила 51 туркумга мансуб 72 тури
аниқланган ва конспекти тузилган;
- Самарқанд вилояти сув ҳавзалари гидрофил флорасини турли типдаги
сув ҳавзалари бўйлаб тарқалиш хусусиятлари очиб берилган;
- “Ўзбекистон Қизил китоби” га (1984, 1998, 2006, 2009) киритилган
ноёб ўсимлик Марти қиличўти-*Cladium martii* (Roem.et Schult.) K. Richt. нинг
Самарқанд вилояти ҳудудида тарқалиши аниқланган;
- Қимматли доривор ўсимлик оддий игир (*Acorus calamus L.*) нинг
интенсив усулда вегетатив кўпайтириш технологияси ишлаб чиқилган;
- гидрофил флора таркибидаги ареали қисқариб бораётган ноёб, фойдали
ўсимликларни тарқалиш ареали аниқланган, ГАТ хариталари тузилган ҳамда
муҳофаза чора-тадбирлари асосланган.

**Тадқиқотнинг амалий натижалари** қуйидагилардан иборат:

- Қимматли доривор ўсимлик ҳисобланган оддий игир (*Acorus calamus
L.*) ни интенсив усулда вегетатив кўпайтириш технологияси ишлаб чиқилган: Самарқанд вилояти сув ҳавзалари гидрофил флораси таркибидаги сони
қисқариб бораётган ноёб, фойдали турларнинг тарқалиши ареали аниқлаган,
ГАТ хариталари тузилган, муҳофаза қилиш чора тадбирлари ишлаб чиқилган
ва табиатни муҳофаза қилиш соҳасида фойдаланилган.

**Тадқиқот натижаларининг ишончлилиги** замонавий усуллар
қўлланилганлиги, олинган натижалар етакчи илмий нашрларда чоп
этилганлиги, олинган маълумотлар давлат табиатни муҳофаза қилиш ва
ўрмон хўжаликлари фаолиятига жорий этилганлиги, йиғилган гербарий
намуналарини Самарқанд давлат университети гербарий коллекцияси фондида сақланаётганлиги, тадқиқот натижалари тегишли давлат
тузилмалари томонидан тасдиқланганлиги билан изоҳланади.

**Тадқиқот натижаларининг илмий ва амалий аҳамияти.** Тадқиқот
натижаларининг илмий аҳамияти илк бор Самарқанд вилояти сув ҳавзалари
гидрофил флораси таркиби аниқланиб, тўлиқ инвентаризация қилинганлиги,
ҳудуднинг гидрофил флораси асосан адвентив турлар ҳисобига дарё,
каналлар ва зовурлар орқали шаклланганлиги ҳамда ноёб тур ҳисобланган
Марти қиличўти - *Cladium martii* (Roem.et Schult.) K.Richt. ни тадқиқот олиб
борилган ҳудудда мавжуд бўлмаганлиги аниқланганлиги билан изоҳланади.

Тадқиқот натижаларининг амалий аҳамияти қимматли доривор ўсимлик
одиий игирни интенсив усулда вегетатив кўпайтириш технологияси бўйича
тавсиянома ишлаб чиқилганлиги, ноёб, фойдали турларнинг тарқалиши
ареали аниқлаганлиги, ГАТ хариталари тузилганлиги, муҳофаза қилиш чора
тадбирлари ишлаб чиқилган ҳамда табиатни муҳофаза қилиш соҳаси учун
тавсиянома ишлаб чиқилганлиги билан изоҳланади.

**Тадқиқот натижаларининг жорий қилиниши.** Самарқанд вилояти
сув ҳавзалари юксак сув ва сув бўйи ўсимликлари ҳамда уларнинг аҳамияти
бўйича олинган натижалар асосида:

- Аниқланган турлар хўжалик аҳамияти кўра гуруҳлари ажратилган,
табиий популяциялари ва миқдори Самарқанд вилояти ўрмон хўжалиги
фаолиятига жорий этилган (Ўзбекистон Республикаси Ўрмон хўжалиги
давлат қўмитасининг 2019 йил 19 сентябрдаги 05/21-3294-сон
маълумотномаси). Натижада фойдали ўсимлик турларини тарқалиш жойлари
ва учраш даражасини аниқлаш ҳамда улардан фойдаланиш меъёрларини
белгилаш имконини берган;
- Оддий игирни вегетатив усулда интенсив етиштириш учун
илдизпояларини кўпайтиришга оид тавсиялар Самарқанд вилояти ўрмон
хўжалиги фаолиятига жорий этилган (Ўзбекистон Республикаси Ўрмон
хўжалиги давлат қўмитасининг 2019 йил 19 сентябрдаги 05/21-3294-сон
маълумотномаси). Натижада кеч куз-қиш мавсумида оддий игирилдизпояларини интенсив кўпайтириш, парваришлаш ҳамда очиқ
майдонларга экиш учун мақбул ўлчамдаги яроқли илдизпояларни тайёрлаш
имконини берган;
- Гидрофил флора таркибидаги сони ва тарқалиш ареали қисқариб
бораётган турларнинг тарқалиши акс эттирилган ГАТ хариталар ҳамда
популяцияларини муҳофаза қилиш чора тадбирларига оид тавсиялар
Самарқанд вилояти Экология ва атроф муҳитни муҳофаза қилиш қўмитаси
амалиётига жорий қилинган (Ўзбекистон Республикаси Экология ва атрофмуҳитни муҳофаза қилиш давлат қўмитасининг 2019 йил 22 октябрдаги 03-
03/1-3847-сон маълумотномаси). Натижада сони ва ареали қисқариб
бораётган турлар табиий популяцияларининг ҳозирги ҳолатини баҳолаш,
сақлаб қолиш ва уларни муҳофаза қилиш чора тадбирларини ишлаб чиқиш
имконини берган.

**Тадқиқот натижаларининг апробацияси.** Тадқиқот натижалари 4 та
халқаро ва 4 та республика илмий-амалий анжуманларида муҳокамадан
ўтказилган.

**Тадқиқот натижаларининг эълон қилиниши.** Диссертация мавзуси
бўйича жами 14 та илмий иш нашр этилган, шундан Ўзбекистон
Республикаси Олий Аттестация Комиссиясининг докторлик диссертациялари
асосий илмий натижаларини чоп этиш тавсия этилган илмий нашрларда 4 та
мақола, жумладан, 3 таси республика ва 1 таси хорижий журналларда нашр
этилган.

**Диссертациянинг тузилиши ва ҳажми.** Диссертация таркиби кириш,
олти боб, хулоса, фойдаланилган адабиётлар рўйхати ва иловалардан иборат.

> Диссертациянинг ҳажми 120 бетни ташкил этган.





















<br/><br/><br/>
<small>1. Ўзбекистон Республикаси Президентининг 2017 йил 7 февралдаги ПФ-4947-сон “Ўзбекистон Республикасини янада ривожлантириш
бўйича Харакатлар стратегияси тўғрисида”ги Фармони.</small>