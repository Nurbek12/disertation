---
title: 'Хулосалар'
---

1. Таҳлил натижаларига кўра Самарқанд вилояти турли типдаги сув
ҳавзаларида юксак ўсимликларнинг 72 тур аниқланди. Улар 4 бўлим
(Bryophyta, Polipodiophyta, Equisetophyta, Magnoliophyta), 6 аждод, 32 оила 51
туркумга мансуб. Гидрофил флоранинг асосий қисмини бир уруғпаллалар
ташкил этди. Гидрофил флоранинг таксономик таҳлилига кўра етакчи
оилалар 9 тани ташкил этиб, 44 турини ўз ичига олган ҳамда жами гидрофил
флорани 61,11% га эгалик қилган. Етакчи туркумлар 6 та. Улар жами
турларни 29,16% бирлаштиради.

2. Гидрофил флора таркибидаги турларнинг ҳаётий шаклига кўра
криптофитлар яққол етакчилик қилган. Улар 45 тур бўлиб, жами флоранинг
62,5 % ни ташкил этган. Кейинги ўринларни терофитлар (10 тур, 13,9%),
гемикриптофитлар (9 тур, 12,5%), фанерофитлар (1 тур, 1,38%) эгаллади. Кўп
йиллик ўтларни яққол етакчилик қилиши (53 тур, 73,61%) барча гидрофил
флораларга хос хусусият ҳисобланади. Кейинги ўринларни бир йиллик ўтлар
(11 тур, 15,27%) ва дарахтлар (1 тур, 1,38%) эгаллаган.

3. Гидрофил флораси таркибидаги турларни салмоқли қисмини экологик
ва географик тарқалиши кенг диапозонда бўлган Голарктик, Палеарктик,
Плюрегионал-плюризонал ареал типларида кўриш мумкин. Таҳлил
натижалари ҳудуд гидрофил флорасининг асосан адвентив турлар ҳисобидан
шакллаган бўлиб, миграцион элементлари мавжуд флора эканлигини
асослайди. Осиё флорасига мансуб турларни нисбатан камлиги минтақанинг
қуруқ иқлимли эканлиги, гидрофил флора таркибидаги турлар асосан сернам
ареалларга хос эканлиги ҳамда ушбу ареаллардан миграцион йўллар билан
кириб келганлиги билан изоҳланади.

4. Таҳлил натижаларига кўра, гидрофил флора таркибида гигрофит
турлар етакчилик қилиши маълум бўлди. Уларнинг 32 тури аниқланиб, жами
гидрофил флорани 44,5% ни ташкил этди. Тадқиқот олиб борилган
ҳудуднинг катта қисми нисбатан арид минтақага тўғри келиши сув
ҳавзаларида турларнинг хилма-хиллигива тарқалишини чеклаган. 

5. Гидрофил флоранинг сув ҳавзалари бўйлаб тақсимланишини ўрганиш
натижасига кўра энг кўп турлар каналлар (31 тур, 43,05%) ва зовурларда (25
тур, 34,72%) тарқалганлиги маълум бўлди. Барча типдаги сув ҳавзаларида
учрайдиган фаол турлар 10 тани ташкил этган. Улар кенг экологик яшаш
диапозондаги турлар эканлигидан далолат беради. 

6. Таҳлил натижаларига кўра, Ўзбекистон Қизил Китобига киритилган
Самарқанд вилояти ҳудудида тарқалганлиги кўрсатилган ноёб ўсимлик
*Cladium martii* (Roem.et Schult.) K. Richt. тадқиқот олиб борилган ҳудудда
учрамаслиги аниқланди.

7. Ноёб доривор ўсимлик ҳисобланган оддий игирнинг интенсив усулда
вегетатив кўпайтириш учун кузда кавлаб олинган, 4-6 см ва 8-10 см ли
кесилган илдизпоялари иссиқхона шароитда кўпайтирилиб март ойининг
иккинчи декадасидан ташқарига экиш тавсия этилади.

8. Самарқанд вилоятида сув ҳавзаларида ўсадиган ноёб, сони қисқариб
бораётган ва фойдали ўсимликларни муҳофаза қилиш мақсадида улар
ўсадиган сув ҳавзаларида муҳофаза зоналарини ташкил этиш, уларни
йиғишни чеклаш ва Қизил Китобнинг кейинги нашрларига киритиш тавсия
этилади.