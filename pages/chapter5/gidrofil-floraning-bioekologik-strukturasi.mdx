###### Ҳаётий шаклларига кўра экологик гуруҳлари.
Бугунги кунда сув ўсимликлари ҳаётий шаклларини ягона классификация мавжуд эмас, буни
қатор олимлар томонидан таклиф этилган системаларда гувоҳи бўлиш
мумкин [2,107-111 б],[4, 76-78 б], [16, 6-13 б]; [17, 23-26 б], [21, 44-48 б], [51,
69-72 б].

Самарқанд вилоятининг турли сув типларида ўсадиган сув ва сув бўйи
ўсимликлари ҳаётий шаклларини таҳлили кейинги йилларда флористик
тадқиқотларда кенг фойдаланиб келинаётган К. Раункиер [36, 632 б] ва И.Г.
Серебряков [25, 378 б] классификацияларидан фойдаланилди.

![Гидрофил флоранинг ҳаётий шаклига кўра тақсимланиши (Раункиер бўйича, 1934)](/images/gidrofil-floraning-hayotiy-shakliga-kura-taqsimlanishi-raunkier-buyicha-1934.png)

**5.1-расм. Гидрофил флоранинг ҳаётий шаклига кўра тақсимланиши (Раункиер бўйича, 1934)**


Гидрофил флорада К. Раункиер классификацияси бўйича криптофитлар
яққол етакчилик қилган. Уларнинг 45 тури бўлиб, жами флоранинг 62,5 % ни
ташкил этган. Кейинги ўринларда терофитлар эгаллаган бўлиб, улар 10 турни
ўз ичига олиб, 13,9% ҳамда гемикриптофитлар 9 турни ўз ичига олиб 12,5%
га эгалик қилган. Гидрофил флорада 1 та фанерофит бўлиб, у мос равишда
1,38 % ни ташкил этган (5.1-расм).


Криптофитлар асосан Typhaceae Juss., Potamogetonaceae Dumort,
Alismataceae Vent., Araceae Juss., Ranunculaceae Juss. Apiaceae Lyndl. Каби
оилалар турлари ҳисобланади. Терофитлар эса Nayadaceae Juss., Poaceae
Barnhart ва Cyperaceae Juss. оилалар таркибида мавжуд. Ўрганилган ҳудуддаги
Гемикриптофит турлардан *Poa trivialis* L., *Rorippa palustris* (L.) Besser., *R.
silvestris* (L.) Besser., *Urtica dioica* L., *Plantago major* L., *P. lanceolata* L.,
*Veronica anagallis – aquatica* L., *Mentha longifoilia* (L.) L. аниқланди.
Фанерофитлар хос бўлган 1 тур: *Salix wilhelmsiana* M.Bieb. Зарафшон дарёси
бўйларида ҳамда тоғлардаги сойлар атрофида ўсади.


![Гидрофил флоранинг ҳаётий шакллари бўйича тақсимланишиш](/images/gidrofil-floraning-hayot-shakllari-buyicha-taqshimlanishi.png)

**5.2-расм. Гидрофил флоранинг ҳаётий шакллари бўйича тақсимланишиш**


И.Г. Серебряков классификациясига кўра гидрофил флора таркибида
кўп йиллик ўтлар яққол етакчилик қилган. Улар 53 турини ташкил этган
ҳолда жами флорани 73,61% эгаллаган. Бу барча гидрофил флораларга хос
хусусият ҳисобланди. Кейинги ўринда бир йиллик ўтлар бўлиб, уларнинг 11
тури (15,27%) аниқланди. Дарахтлар эса 1 (1,38%) турни ташкил этди (5.2-
расм).

Кўп йиллик ўтлар асосан Typhaceae Juss., Potamogetonaceae Dumort,
Alismataceae Vent., Ranunculaceae Juss., Brassicaceae Burnett каби оилаларда
учрача, бир йиллик турлар Asteraceae Bercht. & J. Presl, Polygonaceae Juss.,
Cyperaceae Juss. Оилалари таркибида учраши маълум бўлди. 1 тур дарахт
Salicaceae Mirb. оиласига мансуб *Salix wilhelmsiana* M.Bieb. ҳисобланади.

Таҳлиллар натижасига кўра кўп йиллик ўтлар, яъни криптофитлар ва
гемикриптофитлар канал бўйлари, дарё қайири, ҳовузлар ёқаларида,
сойликлар атрофида ва тоғ сойларида тарқалган бўлса, бир йиллик ўтлар эса
сув омборлари, шолипоялар ҳамда секин оқадиган ёки оқмайдиган сув
ҳавзаларида учраганлигини билан характерланади.

Сув ҳавзаларида қуруқлик муҳитига нисбатан экологик омилларнинг
мўътадил бўлиши, бу муҳитда флоранинг шаклланиши жараёнлари узоқ
давом этганлиги, ҳамда флоранинг алмашинув жараёнлари деярли
бўлмаслиги билан характерланади. Шунинг учун ўрганилган ҳудуддаги сув
ҳавзаларида криптофит турларни яққол етакчилик қилишини кузатилади.
Терофитлар ва гемикриптофитлардан асосан сув ҳавзаларида тарқалган
турлар кузатилди. Бу каби ҳолатлар бошқа гидрофил флораларда тадқиқот
олиб борган А.П. Лактионов ва бошқалар [13, 314-б], Chepinoga [31,468-б],
Капитонова ва бошқалар [84, 2139-2149 б], Токарь [100,41-49 б], А.И
Кочеткова, ва бошқалар [102, 17-29 б], Петушкова ва бошқалар [115, 167-173
б], В.Д, Шелест ва бошқалар [139, 246-249] нинг ишларида ҳам кузатилган.

###### Еростки органларинг тузилишига кўра экологик гуруҳлари.
Тадқиқотларимиз давомида аниқланган ўсимликларни еростки органларининг
тузилишини И.Г. Серебряков [25, 378 б] классификацияси асосида таҳлил
қилинди. Унга кўра гидрофил флора таркибида калта илдизпояли (14 тур,
19,4%), ўқ илдизли (13 тур, 18,0%), узун илдизпояли (12 тур, 16,7%) ва
горизонтал илдизпояли (12 тур, 16,7%) турлар етакчилик қилиши аниқланди.
Попук илдизли ўсимликлар 6 турни (8,33%), тугунакли ўсимликлар 3 турни
(4,16%) ташкил этди. Қўшимча илдизли, туганак илдизпояли, илдизсиз ҳамда
сувда илдиз ҳосил қиладиган турлар биттадан (1,38%) турлари аниқланди. 

Гидрофил флора таркибидаги 7 тур (9,72%) йўсинлар ризоидли ўсимликлар
ҳисобланди (5.3-расм)

Илдизпояли ўсимликлар Typhaceae Juss., Potamogetonaceae Dumort,
Juncaginaceae Juss. каби оила турларида, ўқ илдизлар турлар Hydrocharitaceae
Juss., Polygonaceae Juss., Ranunculaceae Juss. оилалари таркибида, попук
илдизли турлар эса CyperaceaeJuss. ва Poaceae Barnhart оилаларининг бир
йиллик турларида бўлиши маълум. Туганакли *Bolboschoenus martimus* (L.)
Palla. Туганак-илдизпояли *Orchis umbrosa* Kar. et Kir. ҳисобланади. Гидрофил
флора таркибида *Azolla caroliniana* Willd., *Ceratophyllum demersum* L. каби
илдизсиз ва *Zannichellia palustris* L. каби сувда илдиз ҳосил қиладиган турлар
мавжуд.

Илдизпояли турлар асосан туби қум-лойли грунтли тинч оқадиган, ёки
оқмайдиган сув ҳавзалари, ҳовузлар, сув омборлари, баъзан секин оқадиган
канал ва дарёларда учрайди. Чунки бу муҳитда улар яхши ривожланади.
Илдизи сув қатламларида ривожланадиган ёки илдизи мавжуд бўлмаган
турлар эса балиқчилик ҳовузлари, сув омборлар ҳамда ҳовузларда тарқалган.
Бу сув ҳавзаларида сувнинг деярли оқмаслиги сувда муаллақ ўсувчи
ўсимликлари учун қулай ҳисобланади.

Бу каби тадқиқотларни А.П. Лактионов ва бошқалар [13, 314 б] Л.И.
Лисицына, В.Г. Папченков [14, 236-б], В.В. Чепиного [31, 468 б], А.В.
Шербаков [33, 16-24 б], Л.И. Лисицына ва бошқалар [107, 216 б] каби
олимларнинг ишларида кузатиш мумкин.

##### Сув муҳитида ўсиш хусусиятига кўра экологик гуруҳлари.

Ўсимликларни сув муҳитига муносабатига кўра экологик гуруҳларини
классификациялашда ҳам жуда кўплаб қарашлар мавжуд. Ўз замонасида
Теофраст сув ўсимликларини сув, сувбўйи, ботқоқлик ва амфибия
гуруҳларига ажратган. XIX аср бошларида даниялик ботаник-географ И.
Скоу биринчи марта сувда ўсувчи ўсимликларни «Гидрофит» лар деб атади.
Даниялик экологик олим Е. Варминг ўсимликларни сувга муносабатига кўра
4 гуруҳга ажратди. Булар: гидрофит, мезофит, галофит, ксерофит.


![Гидрофил флорани ерости органларининг тузилиши бўйича тақсимланиши](/images/girdofil-florasi-yerosti=organlarining-tuzilshi-buyicha-taqsimlanishi.png)

**5.3-расм. Гидрофил флорани ерости органларининг тузилиши бўйича тақсимланиши**

К. Ламперт сув ўсимликларининг қуйидаги 3 гуруҳга ажратишни
таклиф этди: барглари билан сувга ботиб ўсувчи ўсимликлар, барглари билан
сув юзасида қалқиб турувчи ўсимликлар, танасининг бир қисми сувда,
қолган қисми сувдан чиқиб турадиган ўсимликлар [98, 167-169 б].

Сув ўсимликларини сув муҳитида ўсиш хусусиятларига кўра
классификациялаш кўпчилик олимлар томонидан илгари сурилган [11, 198-
б], [18, 16-27 б], [113, 15-22 б], [114, 298-б], [142, 375 б].

Тадқиқотларимиз давомида аниқланган сув ва сув бўйи
ўсимликларининг сув муҳитида ўсиш хусусиятларининг таҳлил қилиш
давомида Г.С. Гигивеч ва бошқалар [66, 35-36 б] тавсия этган ҳамда И.М.
Папченков [17, 23-26 б] томонидан такомиллаштирилган классификациядан
фойдаланилди. Таҳлил натижаларига кўра, Самарқанд вилояти сув
ҳавзаларида тарқалган гидрофил флора таркибида гигрофитлар турлар сони
бўйича етакчилик қилиши маълум бўлди. Уларнинг 32 тури аниқланиб, жами
гидрофил флорани 44,5% ни ташкил этди. Кейинги ўринларни гелофитлар
(26 тур, 36,1%) ва гидрофитлар (14 тур, 19,4%) эгаллади (5.4-расм).

Гигрофит ўсимликлар асосан Juncaginaceae Juss., Orchidaceae Juss. ва
Poaceae Barnhart оилаларида таркибида учради.Бу гуруҳ ўсимликлариариқ,
ҳовуз, каналлар, ҳовузлар атрофида ҳамда сернам тупроқлар, тоғдаги сойлар
ва булоқлар бўйларида тарқалган.

Гелофитлар Alismataceae Vent., Sparganiaceae Rudolphi, Typhaceae Juss.
каби оилалар турлари киради. Бу гуруҳ ўсимликлари деярли барча тинч
оқадиган сой, каналлар, дарё бўйлари, ҳовузлар ва балиқ боқиладиган сув
ҳавзаларида сувга ярим ботган ҳолда ўсади. Чуқурлиги 0,5-1,5 м гача бўлган
лой-қум грунтли сув ҳавзаларида, баъзан бироз шўрланган сув ҳавзаларида
учрайди.

Гидрофит ёки ҳақиқий сув ўсимликлари Salviniaceae Martinov,
Potamogetonaceae Dumort, Zannichelliaceae Dumort, Hydrocharitaceae Juss.,
Araceae Juss., Ceratophyllaceae Gray, Haloragaceae R.Br. оилалар турлари
ҳисобланади. Бу турларнинг барчаси анемофиллар; гидро-эпизооэндозоохорлар; тинч оқадиган, ёки оқмайдиган сув ҳавзалари, ҳовузлар, сув
омборлари, баъзан секин оқадиган канал ва дарёларда учрайди. Туби қумлойли грунтларда ўсади.


![Гидрофил флоранинг сув муҳитида ўсиш хусусиятига кўра гуруҳлари](/images/gidrofil-floraning-suv-muhitida-usish-xususiyatiga-kura-guruhlari.png)

**5.4-расм. Гидрофил флоранинг сув муҳитида ўсиш хусусиятига кўра гуруҳлари**


Самарқанд вилояти турли типдаги сув ҳавзалари гидрофил флораси
таркибида гигрофитлар етакчилик қилган. Бу ҳудуддаги сув ҳавзалари
нисбатан кичикроқ эканлиги, улар асосан ариқ, канал, зовур ва ҳовузлар
иборат эканлиги, сув омборида ва унинг атрофида юксак сув ўсимликлари
билан қалин қопланмаганлиги, ҳамда гидрофил флоранинг асосий қисми
балиқчилик ҳовузлари ва сунъий кичикроқ кўллар ва шолипояларда
шаклланганлиги билан изоҳланади. Бундан ташқари Ўзбекистон ҳудудининг
катта қисми нисбатан қуруқ минтақага тўғри келиши ҳам сув ўсимликлари
турларининг хилма-хиллигини ва уларнинг кенг тарқалишини чеклаши билан
характерланади.

##### Хўжалик аҳамиятига кўра гуруҳлари.
Тадқиқот олиб борилган
ҳудуддан аниқланган турлар орасида энг кўп, яъни 41 тур ем-хашак турлар
эгаллаши аниқлади. Ем-хашакбоп турлар ўзининг бой кимёвий ва озиқавий
таркиби билан характерланади [6, 5-10 б], [47, 26-27 б], [56, 343 б], [59, 255
б], [60, 13-16 б], [63, 25-29 б], [64, 59-65 б], [70, 136-137 б], [72, 139-142 б],
[76, 90-91 б], [93, 55-58 б], [110, 47-51 б], [116, 155 б], [125, 109-111 б], [129,
132 б], [131, 131 б], [136, 76-78 б], [146, 83-86 б], [158, 19 б].

Гидрофил флора таркибида истиқболли ем-хашак турлари сифати
*Azolla caroliniana* Willd., Typha L., *Potamogeton* L. турлари, *Zannichellia*
*palustris* L., *Nayas marina* L., *Triglochin palustris* L. *Phragmites australis* (Cav)
Trin., *Cyperus* L. турлари, *Schoenoplectus lacustris* (L.) Palla., *Lemna* L.
турларини келтириб ўтишимиз мумкинки, ушбу турлардан барча балиқчилик
хўжаликларида табиий озиқа сифатида кенг фойдаланиш мумкин ҳамда
уларни барча турдаги ўтхўр балиқлар тўғридан-тўғри ейиши мумкин.

Ҳудуддан доривор ўсимликларни 28 турини аниқланди. Улар орасида
*Acorus calamus* L., *Butomus umbellatus* L., *Orchis umbrosa* Kar. et Kir. ва *Alisma
plantago – aquatica* L., *A. lanceolatum* L. каби ноёб турлар борки, буларни
махсус кўпайтириш йўлларини ишлаб чиқиш мақсадга мувофиқ. Кенг
тарқалган, ҳамда фармацевтика саноати учун фойдаланиш мумкин бўлган
турларга *Equisetum* L., *Persicaria Mill.*, *Rumex* L. турлари, *Nasturtium officinale*
W.T. Aitson., *Trachomitum scabrum* (Russanov) Pobed., *Epilobium hirsutum* L.,
*Datisca cannabina* L., *Urtica dioica* L., *Bidens tripartite* L., *Sium sisarum* L.,
*Heracleum lehmannianum* Bunge., *Plantago* L. турларини мисол келтириш
мумкин.

Аниқланган турлар орасида 13 тур манзарали турлар мавжуд, улар
*Sparganium microcarpum* Celak., *Alisma турлари*, *Sagittaria trifolia* L., *Butomus
umbellatus* L., *Orchis umbrosa* Kar. et Kir., *Cyperus difformis* L., *C. longus* L.
ҳисобланиб, бу турларнинг баъзиларини кейинги пайтларда сони қисқариб
бораётгани гувоҳи бўлинди.

Булардан ташқари вилоят гидрофил флораси таркибида 8 тур техникада
(*Schoenoplectus lacustris* (L.), *Bolboschoenus martimus* (L.) Palla.)
ишлатиладиган, 8 тур ошловчи (*Persicaria* Mill., *Rumex* L. турлари, *Salix
wilhelmsiana* M. Bieb.), 7 тур асалли (*Salix wilhelmsiana* M. Bieb., *Epilobium
hirsutum* L., *Trachomitum scabrum* (Russanov) Pobed.), 6 тур озиқ-овқат (*Urtica
dioica* L., *Sparganium microcarpum* Celak.), 4 тур заҳарли (*Ranunculus* L.
турлари *Trachomitum scabrum* (Russanov) Pobed.), 4 тур эфир мойли
(*Heracleum lehmannianum* Bunge., *Acorus calamus* L.), 3 тур бегонаўт
(*Bolboschoenus martimus* (L.)Palla., *Echinochloa* Beauv. турлари) ва 1 тадан
қурилишбоп (*Salix wilhelmsiana* M.Bieb.), бўёқдор (*Datisca cannabina* L.) ва
мойли (*Sium sisarum* L.) ўсимликлар мавжудлиги аниқланди (3 боб, 5.5-расм).

![Гидрофил флоранинг хўжалик аҳамиятига кўра гуруҳлари](/images/gidrofil-floraning-xujalik-ahamiyatiga-kura-guruhlari.png)

**5.5-расм. Гидрофил флоранинг хўжалик аҳамиятига кўра гуруҳлари**

##### Гидрофил флоранинг сув муҳитига муносабатига кўра гуруҳлари таҳлили**

Таҳлил қилинаётган гидрофил флора таркибида сув муҳитини
мониторинг қилишда фойдаланиш мумкин бўлган ўсимлик турлари
мавжудлиги аниқланди. Сув ҳавзалари асосан органик моддалар билан ва
минераллар моддалар билан ифлосланади.

Сувнинг органик моддалар билан ифлосланиши икки синфга: *автохтон*
ва *аллохтонга* ажратилади [22, 39-48 б]. Автохтон ифлосланишда ўсимлик
қоплами кўп сув ҳавзаларида кузатилади. Бунда ўсимлик нобуд бўлгандан
сўнг унинг органлари сувга чўкади, органик моддалар миқдори ортади ҳамда
чириш жараёнлари натижасида сувдакислород камайиб кетади ва сувда
кислотали муҳит ҳосил бўлади. Аллохтон ифлосланиш бу сув ҳавзасига
четдан оқова сувлар билан органик моддаларнинг келиб қуйилиши
натижасида содир бўлади. Ана шундан органик ифлосланган сувларда
ўсишга мослашган ўсимликларга органик моддаларни мавжудлиги
кўрсатувчи индикатор ўсимликлар дейилади.

Таҳлиллар натижасига кўра бу гуруҳга мансуб турлар 23 тани ташкил
этган. Бу жами гидрофил флорани 31,94% ни ташкил этади. Буларга: *Typha*
L., *Potamogeton* L., *Alisma* L., *Sagittaria trifolia* L. турлари, *Sparganium
microcarpum* Celak., *Acorus calamus* L. кабиларни мисол келтириш мумкин. Бу
турлар асосан аҳоли маиший оқова сувлари ҳамда чорвачилик фермаларидан
чиқадиган сувлар келиб қўйиладиган Қорасув канали, Самарқанд туманидаги
баъзи зовурлар, ариқлар бўйларида, Тайлоқ туманидаги аҳоли яшаш жойлари
яқинида жойлашган ҳовузлар ва ариқлар бўйларида ўсади.

Қишлоқ хўжалиги экинларидан чиқадиган сувлар келиб тушадиган сув
ҳавзалар суви таркибида турли минерлларнинг миқдори нисбатан юқори
бўлади. Бу сув ҳавзаларида шўрланишга чидамли ва шундай муҳитда ўсишга
мосланган турлар ўсади. Тадқиқот олиб борилган ҳудудда бундай
ўсимликлардан 14 тури учради (5,6-расм): *Zannichellia palustris* L., *Nayas
marina* L., *Phragmites australis* (Cav) Trin., *Schoenoplectus lacustris* (L.) Palla.,
*Bolboschoenus martimus* (L.) Palla., *Ceratophyllum demersum* L., *Persicaria* Mill.
Ва *Rumex* L. туркуми турлари ўсади. Бу ўсимликлар Пайариқ, Иштихон,
Каттақўрғон туманларидаги сувомборлари, балиқчилик ҳовузлари,
вақтинчалик пайдо бўладиган кўлмак сувларда учрайди.

![Гидрофил флоранинг сув муҳитига муносабатига кўра гуруҳлари](/images/gidrofil-floraning-suv-muhitiga-munosabatiga-kura-guruhlari.png)

**5.6-расм. Гидрофил флоранинг сув муҳитига муносабатига кўра гуруҳлари**


Органик моддалар билан ифлосланган ва шўрланган сувларда ўсиш
хусусиятига эга турлар жами 37 тани ташкил этди, бу жами гидрофил
флорани 51,38% ни ташкил этди. Бу Самарқанд вилояти сув ҳавзаларига
антропоген таъсирнинг ортиб бориши натижасида ноқулай таъсирларга
чидамли турларнинг сони ортиб боришига олиб келган. Бу ўз навбатида сув
экосистемаларида биологик хилма-хилликни камайишига олиб келади.